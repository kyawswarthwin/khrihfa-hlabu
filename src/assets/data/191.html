<h4 align="center">KHRIHFABU PUMHNAK HRAM</h4>
<p>Doh is Eb</p>
<p><b>1. </b>Kan Khrihfabu a hram kha, Bawipa Jesuh a si, Mah cu ti le a bia in, A ser tharmi a si; A lengnu
  thiang si awkah, Vancung in a rung kawl, A-mah thi in a cawk i, A nunnak ca'h a thi.</p>
<p><b>2. </b>Miphun kip chung thimmi kha, Hrin khat an si dih cang, An khamhnak a hrampi cu, Bawi pakhat zumh
  a si; Min thiang pakhat an thangthat, Rawl thiang kha an ei ti, Velngeihnak in a cawm hna, Nunhmunh ruahchannak he.</p>
<p><b>3. </b>Riantuan hremnak lakah khan, Ral dohnak lak zongah, A zungzal daihnak duh ah, Lungsaunak in an
  ngan, Sunparnak an hmuh tikah, Thluachuahnak in an khim, Teitu Khrihfabu nih cun, Daihnak bu a cang lai.</p>
<p><b>4. </b>Pa, Fa, Thiang Thlarau he, Hi vawlei cungah hin, A kal ciami hna he zong, Hawikomhnak kha a
  ngei; Mithiang lunglawmmi hna bang, Na sin kan um nakhnga, Bawipa, na that velngeihnak, Kannih zong kan pe tuah.</p>
