<h4 align="center">MITHIANG VIALTE HNA</h4>
<p>Hi tluk in vanraang zat in a tammi tehte bu nih an kan kulh.</p>
<p><b>Cucaah cun lam a kan dawntu til paohpaoh le kan tlaihchan pengmi sualnak vialte kha hlaw hna u sih law kan hmai i
        chiahmi tlikzuamnak ah khan i zuam u sih.</b></p>
<p>Pathian Thlarau nih a hruaimi hna cu Pathian fale an si.</p>
<p><b>Pathian nih an pekmi hna Thlarau cu Pathian fa ah a kan sertu ding tu kha a si i amah nih cun Pathian kha, Ka Pa,
        Ka Pa, tiah a kan auhter khawh. Cu ti kan aunak ahcun Pathian thlarau le kan thlarau cu hmunkhat ah an i fon i
        Pathian fa kan si kha tehte an khan, fa kan si ahcun rocotu zong kan si colh.</b></p>
<p>Cu hnu ahcun khua ka hun zoh i mibu nganpi, ahohmanh nih a rel in rel cawk lomi khi ka hmuh hna.</p>
<p><b>Annih cu miphun kip, ram kip, holh kip, le hrin kip chungin a rami an si i bawi tthutdan hmaiah an dir i chun
        zaan in biakinn chungah a rian kha an ttuan; Bawi tthutdan cung i a tthumi nih khan a umpi hna i a ven hna.</b></p>
<p>Hi mi hna hi hremnak nganpi a ingmi kha an si; Tuufa thi chungah an puan kha a suk i an puan cu an vaar cang.</p>
<p><b>Cucaah cun Pathian Bawi tthutdan hmaiah an dir i chun zaan in biakinn chungah a rian kha an ttuan; Bawi tthutdan
        cung i a tthumi nih khan a umpi hna i a ven hna,</b></p>
<p>Annnih cu an ti a haal in an rawl a ttam ti lai lo:</p>
<p><b>Zeicahiah Bawi tthutdan laifang i a ummi Tuufa kha an tuukhal a si lai i cerh tiput kamah a kalpi hna lai; cun
        Pathian nih an mitthli vialte kha a hnawhpiak dih hna lai.</b></p>