<h4 align="center">UNAU SINAK</h4>
<p>Areopagas i aa pummi hna hmaiah cun Pawl cu a dir i, "Athens khuami hna, nannih cu biaknak lei thil paohpaoh ah
    zuamnak lungthin a ngei ngaingaimi nan si kha ka hmuh. Zeicahtiah nan khua chung i kaa chawh i nan biaknak hmun kha
    ka zoh hna tikah biak ttheng pakhat cu a cungah, 'Hngalhlomi Pathian caah' tiin aa ttial kha ka hmuh.</p>
<p><b>Cu nan biakmi cu, a hngalh cu hngal hmanh hlah u law, nan sin i kan thanhmi hna hi a si.</b></p>
<p>Vawlei le a chung i a ummi thil vialte a sertu Pathian hi vancung le vawleicung Bawi a si i minung sermi biakinn
    chungah a ummi a si lo.</p>
<p><b>Cu hlei ah Pathian cu minung kha nunnak le thaw le zeizong vialte a petu a si caah minung nih an tuahpiak khawhmi
        kha a herhmi pakhat hmanh a um lo.</b></p>
<p>Minung pakhat chungin miphun vialte kha a ser hna i vawlei cungah hin khua a sakter hna. A hlankan in an caan le an
    umnak hmun kha a khiahpiak hna.</p>
<p><b>Amah chungah khan nung, kan cawl kan cang i khua kan sa, an ti bantuk le, nan hlaphuahtu hna nih, 'Kanmah zong a
        tefa kan si ve,' an ti bantuk kha a si.</b></p>
<p>Cucaah Judahmi le Jentailmi, sal le luatmi, nu le pa karah zeihmanh thleidannak a um ti lo. Khrih Jesuh he nan i
    pehtlaihnak thawngin pakhat nan si dih cang.</p>
<p><b>Kannih nih Pathian kan dawt cu Pathian nih a kan dawt hmasa caah a si. Mi zeimaw nih, 'Pathian ka dawt,' a ti i a
        unau a huat ttung ahcun amah cu mi lihchim a si.</b></p>
<p>Zeicahtiah a hmuhmi a unau hmanh a dawt khawh lo ahcun a hmuh lomi Pathian chinchin cu a daw kho lai lo.</p>
<p><b>Cucaah Khrih nih a kan fialmi cu hihi a si: Pathian a dawmi nih cun nan unau kha nan dawt hrimhrim hna lai.</b></p>