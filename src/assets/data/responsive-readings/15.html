<h4 align="center">THAWHTHAN NI</h4>
<p>Sabbath ni cu aa lim cang i zarh khat cung ni hmasa bik ni khuadei kate ah khin Marimagdalin le a dang Mari kha
    thlan va zoh awkah cun an kal.</p>
<p><b>Chikhatte ah khin li aa hnin i Bawipa vancungmi pakhat vancung in a rung ttum i thlankhar kha a thawn i a cungah
        cun a tthu.</b></p>
<p>Vancungmi nih cun nu kha a thawh hna i, "Nan thinphan hlah u, vailam tahnak thing i khenh chihmi Jesuh nan kawl ti
    kha ka hngalh.</p>
<p><b>Amah cu hika ah hin a um ti lo, a chim bantukte khan a tho cang. Ra u law an chiahnak hmun hi ra zoh hmanh u.</b></p>
<p>Cucaah khulrang in va kal u law a zultu hna kha, thihnak in thawhter a si cang i atu cu nan hmaiah Galiliram ah a
    rak kal chung cang, khi ka ah nan va hmuh lai, tiah va chim hna u. Cun kan chimhmi hna hi philh hlah u," tiah a ti
    hna.</p>
<p><b>Cucaah i hnawnam ngaiin thlan khan an kir, an thin a phang pah an i lawm pah i a zultu hna va chimh awkah khan an
        le.</b></p>
<p>Sihmanhsehlaw biatak cu hihi a si: 'Khrih cu thihnak in thawhter a si i cucu thihnak chung i aa hngilhmi hna zong
    kha thawhter an si ve lai,' tinak aamahkhan a si.</p>
<p><b>Thihnak cu mi pakhat thawngin a tlun bantukin thawhtthannak zong cu mi pakhat thawngin a tlung ve.</b></p>
<p>Adam he an i pehtlaihnak thawngin mi vialte cu an thih bantukin Khrih he an i pehtlaihnak thawngin mi vialte cu
    nunnak ah thawhter an si lai.</p>
<p><b>"Keimah hi thawhthannak le nunnak cu ka si. Keimah a ka zummi paoh cu a thih hmanh thi sehlaw a nung tthan lai.
        Cun ahohmanh a nung i keimah a ka zummi cu an thi bal lai lo," a ti.</b></p>