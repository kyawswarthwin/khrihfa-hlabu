<h4 align="center">LAWMHNAK</h4>
<p>Khua pakhat chungah hin a va lut i cuka ahcun thinghmui pahra an rak um i cu hna nih cun an rak ton.</p>
<p><b>Lam hlat piin an dir i: Jesuh Bawipa kan zaangfah tuah, tiah an au.</b></p>
<p>Jesuh nih cun a hmuh hna i, va kal u law, tlangbawi nih khan rak in zoh hna seh, tiah a ti hna.</p>
<p><b>An kal pah ahcun lampi ah an thiang.</b></p>
<p>An lak i pakhat cu, ka dam cang, ti a hngalh tikah khan a rak kir i Pathian kha fak piin a thangthat.</p>
<p><b>Jesuh ke hram ah khan vawlei ah a bawk I Jesuh cu a lawmh.</b></p>
<p>Cu pa cu Samaria mi a si Jesuh nih a thaw I:</p>
<p><b>An pahra ningin an dam lo maw? Pakua tah, khuazei ah dah an si kun? Annih zong rak kir in Pathian kha an
        thangthat kho ve lo maw? Hi ramdang mipa lawng hi maw a ra kho? tiah a ti.</b></p>
<p>Cun Jesuh nih amah cu a thawh i: tho law kal tuah, Na zumhnak nih an damter cang, tiah ati.</p>
<p><b>Hal u law pek nan si lai, kawl u law nan hmuh lai, king u law innka cu hunpiak nan si lai. Zeicatiah a halmi paoh
        cu pek an si lai i a kawlmi paoh nih cun an hmuh lai i a kingtu paoh cu innka kha hunpiak an si lai. Hitlukin
        nan tha lo ko na hin, nanmah hmanh nih nan fa le thil pek nan hngalh ah cun, vancung i a ummi nan Pa chinchin
        nih cun zeitlukin dah thil tha cu, a hal mi kha a pek chinchin hna lai.</b></p>