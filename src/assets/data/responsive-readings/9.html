<h4 align="center">PATHIAN RAM KAUHNAK</h4>
<p>Jesuh nih cun a hun naih hna i, "Vancung le vawleicung i a ummi nawlngeihnak vialte cu pek ka si cang.</p>
<p><b>Cucaah khua zakip ah va kal u law miphun vialte kha a ka zultu ah va ser hna u, Pa le Fapa le Thiang Thlarua min
        in tipilnak ve pe hna u.</b></p>
<p>Kan fialmi vialte hna hi an zulh nakhnga va cawnpiak hna u. Cun hihi philh hlah u, nan sinah a zungzal in caan dongh
    tiang ka um lai," tiah a ti hna.</p>
<p><b>Hi tuurun chung i a um lomi, ka ta a simi tuu dang an um rih. Annih zong kha ka ratpi ve hrimhrim hna lai.</b></p>
<p>Ka aw kha an ngaih i tuukhal pakhat tangah tuurun khat ah an cang lai.</p>
<p><b>Annih cu a thawh hna i, "Messiah nih cun sifahnak kha a in lai i ni thumnak ni ah thihnak in a tho tthan lai, cun
        amah min in sual ngaihchihnak le sual ngaihthiamnak kong kha Jerusalem khua in i thawk in miphun vialte hna
        sinah chim a si lai, tiah aa ttial," tiah a ti.</b></p>
<p>Cun nannih cu hi thil vialte a hngaltu tehte nan si.</p>
<p><b>Asinain Thiang Thlarua nan cung i a tlun tikah cun, tthawnnak in nan khat lai, Jerusalem khua le Judaram vialte
        le Samariaram le vawleicung khuazakip ah ka tehte nan si lai, a ti.</b></p>
<p>Jerusalem khua chungah khan an lut i an rak umnak khaan chungah khan an va kal; thlacam awkah a tu le atu a bu tein
    an i pum;</p>
<p><b>Amah cu an biak i an caan vialte cu Biakinn chungah khan Pathian thangthatnak caah an hmang.</b></p>