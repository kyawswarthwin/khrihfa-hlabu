<h4 align="center">RAMCHUNG I PATHIAN RIANTUANNAK</h4>
<p>Phungbia cawnpiaktu sayapa nih cun thiam hun i coh kha a duh i, "Ahodah ka innpa cu a si ?" tiah Jesuh kha a hal,</p>
<p><i><b>Aa ruangin:</b></i><br>
    <b>Jesuh nih cun a leh i, "Voi khat cu mipa pakhat kha Jerusalem in Jerikho khua leiah a vung kal, Cu a vung kal
        lioah cun damia nih an rak tlaih i a puan an phoih i an tuk i thilo nung lo in an kaltak. Cu lioah cun
        tlangbawi pakhat hi cuka lei lam ah cun a vung kal ngel cel; mipa cu a hei hmuh tikah lam khattelei kam cun a
        hrial. Cu bantuk thiamthiam in Levimi pakhat zong cuka ah cun a va kal ve, mipa cu a hei kal hnawh i a hei
        bihtak i khattelei kam cun a kaltak ve. Sihmanhsehlaw Samaria mi pa pakhat cuka lei lam i a khual a tlawngmi
        cu, cu pa umnak kha a vaphan; amah kha a hmuh tikah a zaang a fak ngai ngai. A hei fuh i a hma ah cun chiti le
        mitsurhang kha a thuh hna i a men hna; cun mipa cu a satil cungah khan a chuan i khualriahnak inn pakhat ah a
        kal pi cuka ah cun a zohkhenh. A thaizing ah ngun tangka phar hnih aa chuah i riahnak innhngaktupa cu a pek i,
        A mah hi tha tein rak zohkhenh law a mah caah na liauheumi vialte cu ka ra kirthan tikah kan pek than lai," a
        ti.</b></p>
<p>"Hi mi pathum hna lakah hin aho hi dah damiah nih an tlaih mipa innpa kha asi tiah na ruah?" tah a ti.</p>
<p><b>"Amah a zaangfahtu kha," tiah a leh.</b></p>
<p>Jesuh nih ,"Va kal law , cu bantuk cun va tuah ve," tiah a ti.</p>
<p><i><b>Aa ruangin:</b></i><br>
    <b>Bawipa na Pathian cu na lungthin dihlak, na nunnak dihlak na thazang dihlak le na ruahnak dihlak in na dawt lai
        i na inn pa zong kha nangmah naa dawt tluk in na dawt lai.</b></p>