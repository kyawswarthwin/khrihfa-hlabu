<h4 align="center">PATHIAN NGAIHNAK</h4>
<p>Jesuh nih, "Keimah hi lam le biatak le nunnak cu ka si, keimah sinin dah ti lo cun ahohmanh Pa sin an phan kho lai,"
    a ti.</p>
<p><b>Filip nih, Bawipa, na Pa cu kan hmuhsak law cu vial cu kan herhmi a si ko, tiah a ti.</b></p>
<p>Jesuh nih, "Nan sinah saupi ka um ko cang, asinain nan ka hngal rih lo maw, Filip? Keimah a ka hmutu paoh nih cun ka
    Pa kha a hmuh ve ko, cucaah zeicahdah na Pa cu kan hmuhsawk, na ka ti?</p>
<p><b>Keimah cu ka Pa chungah ka um i ka Pa cu keimah chungah a um kha na zum lo maw, Filip? Nannih kan chimhmi hna bia
        hi keimah chungin aa thawk tung lo, ka chung i a ummi ka Pa rian tuannak pei an si cu.</b></p>
<p>Ka Pa chungah ka um i ka Pa cu ka chungah a um kha zum ko u. Cucu nan zumh khawh lo a si le hi thil ka tuahmi hna
    ruang tal ah hin zum ko u.</p>
<p><b>Biatak kan chimh hna: Keimah a ka zummi paoh nih ka tuahmi thil hi an tuah khawh ve lai, hi hna nakin a ngan
        deuhmi hmanh an tuah khawh hna lai; zeicah ti ahcun, ka Pa sinah ka kal lai caah a si</b></p>
<p>Pa sunparnak cu Fapa thawngin a langh khawh nakhnga ka min in nan halmi paoh cu kan tuahpiak hna lai. Zei paoh ka
    min in nan ka hal ahcun ka tuah lai," tiah a ti.</p>
<p><b>Nan ka dawt ahcun ka nawlbia kha nan zulh lai. Ka nawlbia kha a cohlang i a zulmi paoh cu a ka dawmi an si. A ka
        dawmi cu ka Pa nih a dawt ve hna lai; kei zong nih ka dawt ve hna lai i an sinah kaa phuang lai, a ti.</b></p>