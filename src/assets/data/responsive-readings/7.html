<h4 align="center">PHUN LE RAM DAWTNAK</h4>
<p>Nanmah le nanmah i hleng hlah u, ahohmanh nih Pathian cu an deh kho lo; mi nih an tuh bangin an zun ko lai.</p>
<p><b>A pumsa duhnak lo ah a tuh ahcun, thihnak kha a zun lai; Thlarau lo ah a tuh ahcun, zungzal nunnak kha a hmuh
        lai.</b></p>
<p>Cucaah tthatnak tuah kha ba hlah u sih, kan ngol lo ahcun a theitlai kan zun caan kha a phan ve ko lai.</p>
<p><b>Cucaah a caan kan ngeih fate, mi cungah tthatnak tuah kha i zuam u sih.</b></p>
<p>A donghnak ah Bawipa he nan i pehtlaihnak thawng le a tthawnnak a nganmi thawngin nan thazang cu i tthawnter chin ko
    u, Khuachia hlennak kha nan doh khawh nakhnga Pathian nih an pekmi hna ralthuam vialte kha i hruk u. Cun ni tthalo
    kha a hung phanh tikah nan ral cu nan rak doh khawh lai i a donghnak tiangin nan i tuk hnu zongah nan dir hmun ah
    khan fek tein nan dir kho lai.</p>
<p><b>Cucaah timh cia tein dir u: nan taisawm caah baitak kha fek tein i sawmh u; nan ttang phaw caah dinnak kha i benh
        u; nan kedan caah daihnak Thawngtha chim thathawhnak kha i danh u. Zumhnak kha phaw caah i ken zungzal u law cu
        phaw cun Khuachia nih mei bantuk a simi thal in an kah hna tikah nan rak hmih khawh hna lai.</b></p>
<p>Cun luchin caah khamhnak kha i chinh u law Thlarau nih an pekmi hna vainam caah Pathian bia kha i lak u. Hi vialte
    hi thlacam bu in tuah u law Pathian kha bawmhnak hal u. (Thlarau nih an hruai hna ningin zeitik caan paoh ah
    thlacam u. Hi caah timh cia tein um zungzal u law nan hnabei zei tik hmanh ah dong hlah u; Pathian mi hna caah
    thlacam zungzal u.)</p>