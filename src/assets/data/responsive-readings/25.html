<h4 align="center">KHRIHFAMI PUMKHAT SINAK</h4>
<p>Bawipa rian ttuan ruang i thong i a tlami keimah Paul nih, Pathian nih an auhnak hna he aa tlakmi nunning khan nung
    u, tiah kan forh hna.</p>
<p><b>Toidornak lungthin ngei u, lungnem le lungsau in um zungzal u. Pakhat le pakhat i bawm u law cutincun nan i
        dawtnak kha langhter u.</b></p>
<p>Pumkhat sinak, Thlarau nih an pekmi hna kha, ngeih peng awkah an funtu hna daihnak hri khan fek tein i ttem u.</p>
<p><b>Pathian nih an kawh hna tikah ruahchannak pakhat a um a ti bantukte khan pum cu pakhat lawng a um i Thlarau
        pakhat lawng a um.</b></p>
<p>Bawipa pakhat lawng a um, zumhnak pakhat lawng a um, tipil innak pakhat lawng a um. Pathian cu pakhat lawng a si i
    amah cu mi vialte Pa, zeizong vialte Bawi, zeizong vialte chungah rian a tuan i zeizong vialte chungah a ummi a si.</p>
<p><b>Lungthli in i uamnak le thinhunnak le ingpuannak kha hlaw hna u. I hua ti hlah u, i vawlpam ti hlah u. Huatnak
        lungthin ngei ti hlah u.</b></p>
<p>Pathian nih Khrih thawngin an ngaithiam hna bantukin pakhat le pakhat i ngaithiam u.</p>
<p><b>Nannih cu Pathian dawtmi fa nan si bantukin amah bantuk kha si i zuam u.</b></p>
<p>Khrih nih a kan dawt i a nunnak kha kan caah a pek bantukin kan nih zong kan nunnak cu dawtnak nih a uk ve awk a si.
    Khrih nih kan ca i a pekmi a nunnak cu Pathian duhmi raithawinak le pekchanhmi rimhmui cu a si.</p>
<p><b>Ka u le ka nau hna, kan Bawipa Jesuh Khrih min in kan nawl hna, nan dihlak in pakhat le pakhat lungnge tein um
        tuah u, i tthen hlah u. Lungthin khat, ruahnak khat in um u.</b></p>