<h4 align="center">PATHIAN BIA</h4>
<p>Pathian hmai le mi vialte, a nungmi he a thimi he bia a ceihtu ding Khrih Jesush Hmaiah, fak piin kan nawl; cun a
    rat lainak le a pennak in kan nawl fawn; phung kha chim hna.</p>
<p><b>A caan a rem zong ah a rem lo zongah chim hna; al a hreh ahcun al hna, chimhrin a herh ahcun chimhring hna, a
        nawl in nawl a hreh ahcun nawl hna law lungsau thin fual in cawnpiak hna.</b></p>
<p>Cawnpiaknak a hmaanmi kha mi nih an ngaih duh lo i anmah duhnak tu kha an zulh i anmah theih duhmi chimtu dingah
    cawnpiaktu an lak hna lai caan kha a phan lai. Biatak kha an kaltak lai i minung tuanbia tu kha ngaih an duh deuh
    lai.</p>
<p><b>Sihhmanhsehlaw nang cu zeitik caan paoh ah daite le khualu khuataw khak tein um ko; harnak kha in i zuam,
        Thawngtha karhter kha fak piin i zuam law Pathian nih a kan khawhchan rian vial te kha tuan ko.</b></p>
<p>Cathiang hi a dihlakin Pathian thawchuahhnawhmi a si i biatak cawnpiaknak caah le palhnak cawnpiaknak alnak caah le
    palhmi remhnak caah le ding tein nunnak ding cawnpiaknak caah a thahnemmi asi.</p>
<p><b>Cucaah Pathian riantuantu a simi cu zeizong vialte ah tlamtlingmi a si awk le thiltha phun zakip tuah khawh awkah
        thilthuam tling tein a ngeimi a si aw asi.</b></p>
<p>Tlik zuamnak ah khan ka tha a dih-umnak in ka chuah cang; a dongh tiang khitkhet in ka tli cang, zumhnak kha fek
    tein kaa tlaih zungzal.</p>
<p><b>Atu cu teinak laksawng nih khan a ka hngah ko cang; cu laksawng cu ka Bawipa, dinnak Bawi nih, cu Ni i a ka pek
        laimi dinnak suiluchin cu asi. Keimah lawng cu a ka pekmi kha si lai lo, amah a langh lainak dawtnak in a hngah
        tu vialte zong kha a pek ve hna lai.</b></p>