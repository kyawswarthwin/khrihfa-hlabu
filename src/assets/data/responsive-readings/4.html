<h4 align="center">PATHIAN INN</h4>
<p>Jesuh cu biakinn ah khan a va lut i biakinn chung i chaw a rak zuarmi le a rak cawmi kha a tthawl dih hna; tangka
    thlengtu pawl cabuai le laileng zuartu pawl tthutdan kha a leh dih hna i;</p>
<p><b>Annih cu, cathiang chungah Pathian nih ka inn cu thlacamnak inn a si lai, a ti, tiah aa ttial; Sihmanhsehlaw
        nannih nih cun mifir kua ah nan ser cang, tiah a ti hna.</b></p>
<p>Jesuh cu a rak tlonlennak Nazareth khua ah khan a va kal i Sabbath ni ah cun hmasa i a rak tuah tawn bantuk khan
    pumhnak inn ah a kal.</p>
<p><b>Cathiang rel awkah khan a hung dir i Profet Isaiah cazual kha an pek.</b></p>
<p>Cazual cu a vun samh i,</p>
<p><i><b>Aa ruangin:</b></i><br>
    <b>Bawipa thlarau cu ka cungah a um. Sifakmi hna sin i thawngtha chim awkah chiti a ka thut i saltangmi hna sin i
        luatnak thanh awkah a ka thlah. Mitcawmi hna sin i khua hmuh tthannak pek awk le hremmi hna luatter dingah a ka
        thlah. Bawipa nih a mi hna a khamh hna lai ding kum cu va thanh awkah a ka thlah, tiah aa ttialnak hmun kha a
        rel.</b></p>
<p>Annih cu a tawh hna i, "Hika Cathiang caang hi nannih nih ka rel tikah nan theih bantukin, nihin ah hin a tling
    cang," tiah a ti.</p>
<p><b>An lung a hmuh ngaingai hna i bia dawhdawh a chimmi nih khan an khuaruah a harter dih hna.</b></p>