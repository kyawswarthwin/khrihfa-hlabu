<h4 align="center">DAIHNAK</h4>
<p>Cun phungbia cawnpiaktu saya pakhat ara i amah kha foih a hung zalh; aa thawh i, Saya, zungzal nunnak co awkah
    zeidah ka tuah lai? tiah a ti.</p>
<p><b>Jesuh nih a leh i, Cathiang nih zeitindah a chim? tiah a ti.</b></p>
<p>Mipa nihcun, Bawipa na Pathian cu na lungthin dihlak le na nunnak dihlak le na thazaang dihlak le na ruahnak dihlak
    in na dawt lai i na innpa zong kha nangmah naa dawt tlukin na dawt lai, tiah a ti.</p>
<p><b>Mit caah mit ve, ha caah ha ve tiin an rak ti tawn kha nan theih. Sihmanhsehlaw kei nihcun, nan cung i tthatlonak
        a tuahtu hna kha lehrul hna hlah u, kaan ti hna.</b></p>
<p>Nan orhlei bel ah an in bengh hna ahcun khattelei zong kha i chit rih u.</p>
<p><b>Nan hawi kha va daw han u law nan ral kha va hua hna u, tiah an ti tawn kha nan theih. Sihmanhsehlaw kei nihcun,
        hi tihin kaan ti hna; nan raal kha va daw hna u law an hremtuhna kha thla va campiak hna u.</b></p>
<p>Cuticun vancung khua i a ummi nan Pa fale cu nan si lai.</p>
<p><b>Jesuh nih anih cu, "Na naam cu a kawng ah sawh tthan ko; zeicahtiah hriamnam a lami cu hriamnam in an thi lai.
        Ahohmanh nih zulh na kan duh ahcun nanmah le nanmah nan i philh i nan vailamtahnak nan i put i nan ka zulh a
        herh.</b></p>
<p>Mi nih hin vawlei pumpi hi co hmanhsehlaw a nunnak a sungh ttung ahcun zeital a miak hnga maw?</p>
<p><b>Mah himnak lawng a ruatmi cu a nunnak kha a sung lai, sihmanhsehlaw keimah ruangah a nunnak a sungmi cu khamhnak
        kha a hmu lai.</b></p>