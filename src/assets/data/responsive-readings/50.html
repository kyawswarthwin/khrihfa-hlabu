<h4 align="center">KHRISMAS</h4>
<p>Jesuh cu, Jedearam Bethlehnem khua ah, Herod siangpahrang bawi asi lio ah khan a chuak.</p>
<p><b>A chuah tlawmpal ah cun arfi zohthiammi hna kha nichuahlei in Jerusalem khua ah khan an ra i, "Judah siangpahrang
        a si lai dingmi ngakchia a chuakmi cu khuazei ah dah a um? A arfi nichuahlei in a chuak kha kan hmuh i amah
        biak awkah cun kan ra," tiah an ti.</b></p>
<p>Cu bia cu Siangpahrang Herod nih a theih tikah a awlok a chong ngaingai i cu bantuk cun Jerusalem khuami vialte hna
    zong kha an si ve. Tlangbawi upa vialte hna le Phungbia cawnpiaktu saya hna kha a pumh hna i, "Khuazei ah dah
    Messiah cu a chuah lai" tiah a hal hna.</p>
<p><b>Annih nih, "Judearam Bethlehem khua ah," tiah an leh. Cun Profet nih a rak tialmi cu hihi asi: 'Judearam ummi
        Bethlehem khua, nangmah cu Judahram khuapi hna lakah a hme bik na si naisai lo; Zeicatiah nangmah chun hin
        hruaitu pakhat, ka mi Israelmi hna tuukhal asi ding mi cu, a chuak lai," ati.</b></p>
<p>Inn Chungah khan an vung lut i ngakchia kha a nu Mari sinah cun an vung hmuh. An khuk an i bil i an biak. Cun an zal
    chung khan laksawng an i chuah i an pek; cun an laksawng cu sui le Frankinsen zihmui le Mura zihhmui an si.</p>
<p><i><b>Aa ruangin:</b></i><br>
    <b>Bawipa, Israel Pathian cu thangthat u si, a mi hna bawmh awkah a ra cang i a luatter cang hna. Kan Caah a
        thawngmi khamhtu kha a chuahter cang.</b></p>