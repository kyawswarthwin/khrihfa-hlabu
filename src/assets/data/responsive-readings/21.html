<h4 align="center">DAWTNAK</h4>
<p>Minung holh a phunphun in ka hei holh kho ko hnga i vanmi holh hmanh ka hei thiam ko hnga, sihmanhsehlaw dawtnak ka
    ngeih lo ahcun.</p>
<p><b>Ka holh cu darkhuang hnachet thawng le sumsel tum thawng bantuk men a si ko.</b></p>
<p>Phungchim thiamnak laksawng ka hei ngei ko hnga i hngalhnak phun tling ka hei ngei ko hna; biathuk vialte ka hei
    hngalh dih ko hna hnga, cun tlang tthial khawhnak zumhnak zong ka hei ngei ko hnag; sihmanhsehlaw dawtnak ka ngei
    lo ahcun</p>
<p><b>Zeihmanh ka si lo.</b></p>
<p>Ka ngeihmi thil vialte mi paam ka hei tthenh dih ko hna hnga, cun ka pum hmanh khangh awkah ka vaa pe ko hna;
    sihmanhsehlaw dawtnak ka ngeih lo ahcun</p>
<p><b>Ka caah tthathnemnak zeihmanh a um lo.</b></p>
<p>Dawtnak cu thlachiat a ruat i mi cungah zaangfahnak a ngei. Dawtnak cu a nah a chuak lo, a lung a puam lo i aa
    porhlaw lo.</p>
<p><b>Dawtnak cu tlabulbal in khua a sa lo i amah zawn lawng aa ruat lo, a thin a tawi lo, palhnak kha aa cinken peng
        lo.</b></p>
<p>Dawtnak cu midang sualnak cungah khan diriam in a um lo; biatak tu ah khan aa lawm.</p>
<p><b>Dawtnak cu a lung a dong bal lo, zumhnak a ngei, ruahchannak a ngei, a lung a sau i a thin a fual.</b></p>
<p>Dawtnak cu dongh a thiam lo. Profet biachimnak cu um hmanhsehlaw cucu a dih lai, holhtheihlo a um maw? cucu a donh
    lai. Hngalhnak kan ngeihmi zong a dih lai.</p>
<p><b>A hmun zungzalmi thil pathum an um, cu hna cu zumhnak, ruahchannak, le dawtnak an si; cu hna lak i a ngan bik mi
        cu dawtnak a si.</b></p>