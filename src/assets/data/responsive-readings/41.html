<h4 align="center">PATHIAN CHAWKENGTU</h4>
<p>Cucaah laksawng phun dangdang kan hmuh ciomi cu Pathian nih a kan pekmi vel kan hmuhning cio in hmang hna u sih.</p>
<p><b>Pathian bia chim thiamnak a si ahcun zumhnak kan ngeihmi ning khan kan hman awk a si; midang ca riangtuan kha a
        si ahcun cuticun kan tuan awk a si; cawnpiak kha a si ahcun kan cawnpiak hna awk a si.</b></p>
<p>Midang thazang pek kha a si ahcun kan pek hna awk a si; kan ngeihmi thil midang hei hrawmh ve kha a si ahcun, siang
    tein kan hrawm hna awk a si.</p>
<p><b>Nawlngeihnak kha kan laksawng hmuhmi a si ahcun, fak piin rian kan tuan awk a si; midang zaangfah kha a si ahcun
        lunglawm tein kan zaangfah hna awk a si.</b></p>
<p>Hihi philh hlah u; thlaici tlawmte a tuhmi nih cun theipar thlawmte a zun tawn, tampi a tuhmi nih cun tampi a zun
    tawn.</p>
<p><b>Cucaah nanmah le nan lungthin nan i thleh ning cio in rak tho u, nan thawh tikah i ngaihchih bu le hnekchom in si
        hlah seh, lunglawm tein a thomi kha Pathian nih a dawt hna.</b></p>
<p>Kan i dawtnak hi lungthin taktak in a si awk a si.</p>
<p><b>Cun zumtu hna cu, an bu ningte in, an ruahnak le an lungthinaa khat dih. Ahohmanh nih an thil kha, keimah ta, an
        ti lo i an ngeihmi paoh kha an i hrawm dih. Lo a ngeimi nih si hna seh, inn a ngeimi nih si hna seh, an thilri
        cu an zorh hna tikah a man tangka an hmuhmi cu lamkaltu hna sinah khan an rak put hna i tangka cu a herhmi paoh
        kha an herhbaunak ning cio in an phawt hna.</b></p>