<h4 align="center">LUNGTTHAWNNAK</h4>
<p>Aho nih dah Khrih dawtnak he cun a kan tthen khawh lai? Harnak nih maw, temhinnak nih maw, hremnak nih maw, rawl
    ttamnak nih maw, pamnak nih maw, thil tihnung nih maw, thihnak nih maw, zeital nih a kan tthen kho hnga maw?</p>
<p><b>Zeihmanh nih a kan tthen kho lai lo, hi thil vialte hna chungah hin a kan dawtu thawngin kannih cu teitu hna
        nakin teitu kan si deuh, Zeicahtiah a kan dawtnak he cun zeihmanh nih a kan tthen kho lo ti kha fiang tein a
        kan hngalh:</b></p>
<p>Thihnak nih siseh, nunnak nih siseh, vancung i a ummi vanmi nih si hna seh, uktu le tthawnnak nih si hna seh, a tu
    caan nih siseh, hmailei caan nih siseh, a kan tthen kho lai lo.</p>
<p><b>Kan Bawipa Khrih Jesuh thawngin kan ta a simi Pathian dawtnak he a kan tthen khotu ding cu sermi thil dihlak ah
        hin zeihmanh a um lo.</b></p>
<p>Nan lungput cu Khrih nih a rak ngeihmi lungput kha si seh.</p>
<p><b>Pathian sinak kha a ngeih zungzalmi a si ko nain hranhram in Pathian tluk si awk kha cuh awkah a rel lo.</b></p>
<p>Amah lungtho tein cu vialte cu a hlawt dih i sal sinak tu kha aa lak. Minung bantuk ah a cang i minung mui in a
    lang.</p>
<p><b>Mi toi ah aa dor i nawlngaihnak lam kha thih tiangin a zulh, vailam cung thihnak kha.</b></p>
<p>Hi ruangah hin cunglei a sannak bik hmun ah khin Pathian nih a cawi i min vialte lak i amin cungnung bik kha a pek.</p>
<p><b>Cucaah Jesuh min upatnak caah cun, vancung i a ummi vialte si hna seh, vawleitang vawlei i a ummi vialte hna nih
        an khuk an i bil lai i Pathian kan pa sunparnak caah cun vawlei i a um mi vialte nih Jesuh cu Bawipa a si, an
        ti lai.</b></p>