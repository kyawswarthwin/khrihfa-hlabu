<h4 align="center">NGAKCHIA HNA NI</h4>
<p>Cu caan ah cun a zultu hna kha a sinah an ra i, "Vancung Pennak ah ahodah a ngan bik?" tiah an hal.</p>
<p><b>Jesuh nih ngakchia pakhat a auh i an hmaiah a dirter i: "Nannih cu nan i thlen i ngakchia bantuk ah nan i can lo
        ahcun vancung pennak chungah nan lut bal lai lo. Vancung pengnak chung i a ngan bik cu mi toiah aa dor i
        ngakchia bantuk ah aa cangmi cu a si.</b></p>
<p>Cun ngakchia hi bantuk pakhatkhat kha ka min in nan conglawmh hna ah cun, keimah nan ka conglawmh a si.</p>
<p><b>Sihmanhsehlaw hi ngakchia tete pakhatkhat hi keimah an ka zumhnak in a pialtertu hna cu, an hngawng ah facang
        rialnak lungtum nganpi kha thlaih riangmang i rili chungah paih si hna sehlaw an caah a ttha deuh hnga," a ti.</b></p>
<p>Mizeimaw nih ngakchia hna kha Jesuh sinah khan an ratpi hna i an cung i a kut chiah awk le thlacampiak hna awkah an
    nawl, sihmanhsehlaw a zultu nih khan an rak sik hna.</p>
<p><b>Jesuh nih cun aa thawh i, "Ngakchia cu ka sinah ra ko hna seh, dawn hna hlah u, zeicahtiah vancung pennak cu hi
        hna bantuk mi hna ta hi pei a si cu," tiah a ti.</b></p>
<p>Cun an cungah a kut a chuan i an kal.</p>
<p><b>Jesuh cu a hung tthan i thlarau in a tthawngmi a si; Pathian hmai le minung hmaiah mithmai ttha a hmu.</b></p>