<h4 align="center">HALLELUJAH</h4>
<p>A zungzal in i lawm u, a zungzal in thlcam u, zei bantuk thil na ton hmanh ah lunglawm in um uh; Khrih Jesuh chung i
    nan nun ning ah hin hitihin nung hna seh tiah Pathian nih an duh hna.</p>
<p><b>Hla dawh in pakhat le pakhat i chawn u, Bawipa cu hla le aw dawh in nan lung taktakin thangthat u. Kan Bawipa
        Jesuh Khrih min in zeizong kip caah Pathian cu lawm u.</b></p>
<p>Nangmah kongah Pathian kha kan lawmh zungzal i thla kan cam fate nanmah kha kan in campiak zungzal hna.</p>
<p><b>Nan zumhnak cu rian tuannak ah nan langhter ning le dawtnak nan ngeihmi nih fak piin rian aan tuan ter hna ning
        le kan Bawipa Jesuh Khrih chung i ruahchannak nan ngeimi a fehning kha Pathian kan Pa hmaiah kan philh lo.</b></p>
<p>Kan Bawipa Jeush Khrih thawngin teinak a kan petu Pathian cu thangthat si ko seh.</p>
<p><b>Khrih nih an pekmi hna daihnak kha nan lung chung i biaceitu ah ser u. Cun lunglawmhnak in khat u.</b></p>
<p>Khrih bia cu nan lung chungah a fimnak he khan tam piin um she. Fimnak in pakhat le pakhat i chim u law i cawnpiak
    u. Thangthatnak hla, Pathian biaknak hla le hla thiang kha sa hna u. Pathian kha lawmhnak in hla in thangthat u.</p>
<p><b>Pathian kan Pa cu Khrih thawngin nan lawmh caah nan tuahmi thil si hna seh, nan chimmi bia si hna seh, Bawipa
        Jesuh min in si dih ko hna seh.</b></p>