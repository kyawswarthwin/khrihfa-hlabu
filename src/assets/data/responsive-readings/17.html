<h4 align="center">FELLOWSHIP WITH CHRIST</h4>
<p>Nannih cu Khrih sinah nunnak ah thawhter nan si cang. Cucaah Pathian orhlei kam i Khrih nih a bawi tthutdan cung i a
    thutnak vancung khua chung i a ummi thil tu kha nan lung in i seh chih hna u.</p>
<p><b>Hi vawleicung thil hi si loin cunglei thil kong tu kha ruat hna u.</b></p>
<p>Zeicahtiah nannih cu nan thi cang i nan nunnak cu Khrih he Pathian chungah aa thup.</p>
<p><b>Mi zeihmanh hi Khrih he an i pehtlaih tikah cun mi thar a si, a nunning hlun kha a lo cang, nunning thar kha aa
        thawk cang.</b></p>
<p>Nan mihlun cu a hman tawnmi a ziaza he khan nan i phoih cang i mithar cu nan i hruk cang caah pakhat le pakhat i
    hleng hlah u. Hi mithar hi a sertu Pathian nih amah mui lo chin lengmang in a tharchuah lengmangmi cu a si i cucu
    amah hngalhnak kha tlamtling tein nan ngeih khawh nak caah a si.</p>
<p><b>Cu a phichuak cu hihi a si: Jentailmi ti a um ti lo, Judahmi ti a um ti lo; cuarpartan ti a um ti lo, tan lomi ti
        a um ti lo, mihrut, Sitianmi, miluat, sal, ti a um ti lo; zeizong vialte cu Khrih a si ko i zeizong vialte
        chungah Khrih cu a um ko.</b></p>
<p>Nannih cu Pathian mi nan si, amah nih an dawt hna i an thim hna. Cucaah mi zawnruahnak, zaangfahnak, toidornak,
    nemnak le lung saunak kha nan i aih awk a si.</p>
<p><b>Pakhat le pakhat lungsilonak nan i ngeih tikah pakhat le pakhat i ngaithiam u law i bawm u. Bawipa nih an
        ngaihthiam hna bantukin pakhat le pakhat nan i ngaithiam lai.</b></p>
<p>Cun hi thil vialte cungah hin dawtnak kha chap u law dawtnak cu zeizong vialte, i rem tthipthep tein a funtomtu cu a
    si.</p>
<p><b>Khrih nih an pekmi hna daihnak kha nan lung chung i biaceihtu ah ser u, zeicahtiah hi daihnak hmuh awkah hin
        Pathian nih pumkhat chung i um awkah an kawh hna. Cun lunglawmhnak in khat u.</b></p>