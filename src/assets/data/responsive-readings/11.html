<h4 align="center">PATHIAN PENNAK</h4>
<p>Jesuh cu Galiliram ah khan khual a tlawng i Pathian sinin a rami Thawngtha kha a chimh hna. A caan kha a phan cang,
    Pathian pennak cu a phan dengmang cang.</p>
<p><b>"Nan sualnak kha kaltak hna u law Thawngtha kha zum tuah u," tiah a ti hna.</b></p>
<p>Jesuh nih tahchunhnak bia a dang pakhat a chimh than hna.</p>
<p><b>"Vancung pennak cu mipa nih aa lak i a lo ah a tuhmi antam ci bantuk a si.</b></p>
<p>Thlaici vialte lakah a hme bik a si;</p>
<p><b>Sihmanhsehlaw a tthan tikah anhringso kung vialte lakah a ngan bik a si. Thingkung ah a cang i a nge ah khan va
        zong nih bu an ser," tiah a ti.</b></p>
<p>Jesuh nih tahchunhnak bia a dang a chimh hna.</p>
<p><b>"Vancung pennak cu thilnu he aa lo. Cu thilnu cu nu pakhat nih aa lak i changvut rel khat ah khan a cawh i cu
        changvut cu a ningpi in a thawhter," tiah a ti.</b></p>
<p>Jesuh nih cun, "Kei ka pennak cu hi vawlei ta hi a si lo; ka pennak cu hi vawlei ta hi rak si sehlaw cu, Judahmi nih
    an ka thlaih khawh nakhnga lo a ka zultu hna hi heh tiah an cawlcang ve hnga. Kei ka pennak cu hi vawlei ta hi a si
    lo," tiah a ti.</p>
<p><b>Cucaah Pilat nih cun, "Siangpahrang cu tah na si kun maw?" tiah a hal.</b></p>
<p>Jesuh nih, "A si, na chim bangin Siangpahrang cu ka si.</p>
<p><b>Hi vawlei ah ka chuahchan le ka ratchannak cu biatak kong chim awkah a si. Biatak kha a hna a phih kanh lomi paoh
        nih cun ka bia kha an ngaih," tiah a ti.</b></p>