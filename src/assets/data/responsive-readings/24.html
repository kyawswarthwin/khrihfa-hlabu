<h4 align="center">PENTEKOS NI</h4>
<p>Pentekos ni kha a phak tikah zumtu vialte cu hmunkhat ah an i pum.</p>
<p><b>Chikkhatte ah khin van in aw pakhat a rung i a thawng cu thlitu fak piin a hrangmi thawng bantuk a si, an
        tthutnak inn kha a khat dih.</b></p>
<p>Cun meizik he aa lomi leite an hung chuah kha an hmuh hna i cuka i a ummi hna an dihlak cungah khan lei cu pakhat
    cio in an i fu.</p>
<p><b>Annih cu Thiang Thlarau in an khat i Thlarau nih chim khawhnak a pek hna bawntuk cio khan, holh dang in an holh.</b></p>
<p>An lung a suk ngaingai hna i, hi tiin bia a chimmi hna hi Galilimi an si ko ttung. Zeitindah kan i chuahkehpimi holh
    cio holh in kan dihlak in kan theih kun hna? an ti. Khi tikah Piter cu lamkaltu hleikhat hna he khan a hung dir i,
    aw thawng ngaiin:</p>
<p><b>Ka phunhawi Judahmi hna le Jerusalem khua ah a ummi vialte hna, hi tiin thil a hung ummi sullam hi zeidah a si
        tiah kan chimh mi hna hi, tha tein ngai tuah u. Pathian nih Profet Joel kaa in a rak chimmi kong kha a si.</b></p>
<p>Zeitindah a ti tiah: Ni hmanung bik ah cun mi vialte kha ka thlarau ka toih hna lai.</p>
<p><b>Nan fapa hna le nan fanu hna nih bia an chim lai, nan tlangval hna nih langhnak an hmuh lai i nan tar hna nih
        mang an manh lai.</b></p>
<p><i><b>Aa ruangin:</b></i><br>
    <b>Cu tikah Bawipa min a aumi paoh cu khamhnak an hmu lai, a ti.</b></p>