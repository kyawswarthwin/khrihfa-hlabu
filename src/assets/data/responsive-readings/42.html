<h4 align="center">PAKHAT LE PAKHAT I DAWTNAK</h4>
<p>A hramthawk tein nan rak theih lengmangmi bia cu hihi a si: pakhat le pakhat kan i daw lai, ti hi.</p>
<p><b>Ka fale hna, dawtnak hi Pathian sinin a rami a si caah pakhat le pakhat i daw u sih. Pakhat le pakhat aa dawmi cu
        Pathian fa an si i Pathian kha an hngalh.</b></p>
<p>Pakhat le pakhat aa daw lomi nih cun Pathian kha an hngal lo, zeicahtiah Pathian cu dawtnak a si.</p>
<p><b>Mi zeimaw nih, Pathian ka daw, a ti i a unau a huat tung ahcun amah cu milihchim a si.</b></p>
<p>Zeicahtiah a hmuhmi a unau hmanh a dawt khawh lo ahcun a hmuh lomi Pathian chinchin cu a daw kho lai lo.</p>
<p><b>Vawlei hi siseh, a chung thilri hi si hna seh, tlaihchan hna hlah u. Vawlei hi nan tlaihchan ahcun Pathian
        dawtnak kha nan chungah a um kho lai lo.</b></p>
<p>Cucaah vawleicung mi nih an in huat hna ahcun nan khuaruahhar hlah u,</p>
<p><b>Thihnak kha kan kaltak cang i nunnak chungah kan lut cang ti kan hngalhnak cu pakhat le pakhat kan i dawt hna
        caah hin a si. A unau a daw lomi hna paoh cu thihnak chungah khan a um ko rih.</b></p>
<p>Mi nih a hawile caah dawtnak ngan bik a ngeih khawhmi cu an ca i a nunnak pek hi a si.</p>
<p><b>Nawlbia thar kan pek hna: Pakhat le pakhat i daw u. Keimah nih kan dawt hna bantuk hin pakhat le pakhat nan i
        dawt awk a s i. Pakhat le pakhat nan zawn nan i ruah ahcun mi vialte nih hi hna hi amah zultu kha an si tiah an
        in hngalh hna lai, tiah a ti hna.</b></p>