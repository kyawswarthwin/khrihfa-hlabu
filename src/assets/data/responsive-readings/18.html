<h4 align="center">ZULTU SINAK</h4>
<p>Annih nih an kal lengmang lioah khan pakhatpa nih a thawh i, Bawipa, na kalnak paoh ah kan zulh lai, tiah a ti.</p>
<p><b>Jesuh nih cun, "Cenghngia nih kua an ngei i vate nih bu an ngei, sihmanhsehlaw Mi Fapa cu riahnak hmun hmanh a
        ngei lo," tiah a ti.</b></p>
<p>A dang pakhat cu a thawh i, "ka zul," tiah a ti.</p>
<p><b>Sihmanhsehlaw cu pa nih cun, "Bawipa, ka pa kha va vui ta ning," tiah a ti.</b></p>
<p>Jesuh nih cun a leh i, "Mithi nih cun an mithi kha va vui ko hna seh. Nang tu cu va kal law Pathian pennak kong kha
    va chim ko," tiah a ti.</p>
<p><b>A dang pakhat nih a thawh ve i, "Bawipa, kan zulh lai, sihmanhsehlaw ka chung le kha dam tein va ti ta hna ning,"
        tiah a ti</b></p>
<p>Jesuh nih a leh i, "Ahohmanh leithuan aa ot i hnulei a zohpeng ttungmi cu Pathian pennak caah santlaihnak a ngei
    lo," tiah a ti.</p>
<p><b>Ahohmanh a nu siseh, a pa siseh, keimah nakin a daw deuhmi cu ka mi si awk aa tlak lo; Ahohmanh a fapa siseh, a
        fanu siseh, keimah nakin a daw deuhmi cu ka mi si awk aa tlak lo.</b></p>
<p>Ahohmnh a vailamtahnak kha aa put i ka hnu in a ka zul lomi cu ka mi si awk aa tlak lo.</p>
<p><b>Ahohmanh a nunnak humhak a duhmi nih cun a nunnak cu a sung lai i keimah ruangah a nunnak a sungmi nih cun a
        nunnakcu a hmuh lai.</b></p>