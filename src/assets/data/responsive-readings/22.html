<h4 align="center">A KAL CIAMI HNA PHILHLONAK</h4>
<p>Ka u le ka nau hna, Pathian nih a kan zaangfahnak a nganmi ruangah hin, Pathian sinah a nung in pekchanhmi
    raithawinak bantukin i pe tuah u; a rian ah aa pumpemi le cohlan awk a tlakmi si tuah u; cucu biaknak taktak
    Pathian nan pek awk biaknak cu a si.</p>
<p><b>Hi vawlei kalning hin kal ve lengmang ti hlah u; sihmanhsehlaw chunglei in Pathian nih nan lungthin kha a
        dih-umnak in in thleng hna seh. Cu tikah a tthami le Pathian nih a lawmhmi thil le a tlingmi thil kha nan
        hngalh khawh lai; cucu Pathian duhmi a si.</b></p>
<p>Cu hnuah cun khua ka hun zoh i mibu nganpi, ahohmanh nih a rel in an rel cawk lomi kha ka hmuh. Annih cu phun kip,
    ram kip, holh kip le hrin kip chungin a rami an si i:</p>
<p><b>Bawi tthutdan hmai le Ttufa hmaiah cun puanrang aih in an dir i tuumhnah kha an i put.</b></p>
<p>Fak piin an au i, kan khamhnak cu bawi tthutdan cungah a tthumi Pathian le Tuufa sinin a rami a si, an ti.</p>
<p><b>Upa pakhat nih khan a ka hal i: "Puanrang aa aihmi hna hi ahodah an si i khuazei in a rami dah an si," tiah a ka
        ti.</b></p>
<p>"Ka hngal lo, Bawipa, nangmah nih na hngalh deuh lai," tiah ka leh. Cun a ka thawh i, hi mi hna hi hremnak nganpi a
    ingmi kha an si, Tuufa thi chungah an puan kha an suk i an puan cu a vaar cang,</p>
<p><b>Cucaah cun Pathian bawithutdan hmaiah an dir i chun zan in biakinn chungah a rian kha an ttuan. Bawi tthutdan
        chung i a tthumi nih khan a umpi hna i a ven hna, tiah a ti.</b></p>