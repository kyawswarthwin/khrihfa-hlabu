<h4 align="center">KHRIHFABU</h4>
<p>Jesuh nih a thawh hna i, "Nannih tah, aho a si, nan ka ti dah?" tiah a hal hna. Simon Piter nih a leh i, "A nunmi
    Pathian Fapa Messiah kha na si," tiah a ti.</p>
<p><b>Jesuh nih cun, "Johan fapa Simon, mi vanttha ngaingai na si. Zeicahtiah hi baitak cu minung sinin na hngalhmi a
        si lo i vancung i aummi ka Pa nih an pekmi a si.</b></p>
<p>Cucaah cun nang cu, lungtum Piter na si, kan ti. Cun hi lungpi cungah hin ka Khrihfabu hram cu ka bunh lai i cucu
    thihnak hmanh nih a tei kho lai lo.</p>
<p><b>Vancung pennak hunnak tawhfung cu kan pek lai i vawlei cung i na hrenhmi cu vancung zongah hrenh a si lai," tiah
        a ti.</b></p>
<p>Cun khua thiang, Jerusalem thar kha, Pathian sinin vancung in a rung ttum kha ka hmuh, va ngei lai ngaknu nih a va
    ding ton awkah aa ttamh bantuk khin aa ttamh.</p>
<p><b>Bawi tthutdan in aw thangpi pakhat ka theih i, Pathian umnak inn cu minung hna sinah a um cang. Anmah sinah cun a
        um lai i annih cu a mi an si lai. Pathian hrimhrim cu an sinah a um lai i amah cu an Pathian a si lai.</b></p>
<p>An mitthli vialte kha a hnawh dih hna lai. Thihnak a um ti lai lo, ngaihchiatnak le ttahnak le fahnak zong a um ti
    lai lo. Thil hlun vialte cu an lo dih cang, tiah a ti.</p>
<p><i><b>Aa ruangin:</b></i><br>
    <b>Thlarua le va ngei laimi ngaknu nih khan, "Ra u," an ti. Hi bia a theimi paoh nih khan, "Ra u," ti ve hna seh.
        Ti a halmi paoh cu ra u, nunnak ti hi a duhmi paoh nih man loin i lak u.</b></p>