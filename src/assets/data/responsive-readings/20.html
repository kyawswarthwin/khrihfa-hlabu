<h4 align="center">HRINGTU NU NI</h4>
<p>A ni thumnak ni ah Biakinn chungah khan an va hmuh i cawnpiaktu Judahmi hna sinah khan a rak tthu i an bia kha a rak
    ngai i bia a rak hal len ve ko hna.</p>
<p><b>A bia a theimi paoh cu a fimning le a bialehning ah khan an khuaruah a har:</b></p>
<p>An va hmuh tikah a nu le a pa zong cu an khuaruah a har ve. A nu nih cun a thawh i, "Ka fa, zeicahdah hi bantukin na
    kan tuah? Na pa le na nu nih awlokchong in pei kan i kawl cu," tiah a ti.</p>
<p><b>Annih cu, "Zeicadah nan ka kawl? Ka Pa inn ah ka um awk a si ti kha nan hngal lo maw?" tiah a ti hna.</b></p>
<p>Cutincun Jesuh cu an sinah Nazareth khua ah khan a kir i a nu le a pa kut tangah nawlngai tein a um. Hi thil vialte
    hi a nu nih a lung chungah aa ken dih.</p>
<p><b>Cun Jesuh cu pum lei in siseh, fimnak lei in siseh, a hung tthang i Pathian hmai le minung hmaiah mithmai ttha a
        hmu.</b></p>
<p>Jesuh vailam pawngte ah khan a nu le a nu nau Mari, Klopas nupi le Mari Magdalin kha an dir.</p>
<p><b>Cuka i a nu le a dawtmi a zultu an dir ko kha a vun hmuh hna i a nu cu, "Ka nu, khaka ah khan na fapa a um khah,"
        tiah a vun ti.</b></p>
<p>A dawtmi a zultu zong cu, khaka ah khan na nu a um khah, tiah a vun ti ve.</p>
<p><b>Cu caan thawk cun cu zultu nih cun Jesuh nu cu a inn ah a umter:</b></p>