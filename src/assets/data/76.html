<h4 align="center">MAW BETHLEHEM NANG KHUA HMETE</h4>
<p>Doh is G</p>
<p><b>1. </b>Maw Bethlehem nang khua hmete, Dai tein na um ziar ko! Naa hngilh karah nangmah cungin, Dai tein
  arfi an lan. A daimi na lam cung ah, Zungzal ceunak a tlang, Kum tam ruahchannak le tihnak, Nangmah ah an i tong.</p>
<p><b>2. </b>Maw nannih deirel arfi hna, Mithiang chuahnak kha chim u, Pathian thangthat in mi sinah, Daihnak
  um ko seh, ti in. Meri nih Khrih a hrin cang, Vancungmi an i pum, Mi hngilh lioah an rung tum i, Dawtnak in an rung
  zoh.</p>
<p><b>3. </b>Dai te in khuaruahhar bikmi, Laksawng cu a kan pek cang; Pathian nih a van thluachuahnak, Vawlei
  mi kha a cheuh hna. Leicung mi nih a rat thawng, An thei kho lo nain, Lungnemmi vialte lung chungah, Bawi Khrih cu
  a lut lai.</p>
<p><b>4. </b>A thiangmi Bethlehem Ngakchia, Kannih sinah rung tum tuah, Kan sualnak hlonh in kan chungah, Lut
  law nihin hring than tuah; Vanmi nih Khrismas lawmhnak, An chimmi thawng kan theih, Kan sin ra tuah, Kan sin um
  tuah, Kan Bawi Immanuel.</p>
