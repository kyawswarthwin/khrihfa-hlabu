<h4 align="center">KAN LENG TI LAI</h4>
<p>Doh is G</p>
<p><strong>1. </strong> Chuk sau cho sang phei hrawl nan kal ah, Nan pheitan dit zei lo lai kan ti, Ba chialmal in
    thlan ti luang hmanh seh, leng le val nih zai hla in kan hnawh, Dam in nan phan cang maw hawidawt hna, Zatial
    kutnem te i tlai u si</p>
<p><strong>CHO: </strong> Kan in don hna, Maw hawidawt hna, Nan cam chung cu kan i nuam lai, Kan leng ti lai, Lung um
    loin, Bawipa dawtnak thladem tangah cun.</p>
<p><strong>2. </strong> Bawipa dawtnak thawngin nan hung phan, Hmunkhat te ah thangthat ti u si, Ra u, Bawipa ramrian
    kan tuan lai, nan cam chung cu zairel ti u si, A nuam hringhran caan sung hman ti lai, Bawipa pekmi ni le caan an
    si.</p>
<p><strong>CHO: </strong> Kan in don hna, Maw hawidawt hna, Nan cam chung cu kan i nuam lai, Kan leng ti lai, Lung um
    loin, Bawipa dawtnak thladem tangah cun.</p>
<p><strong>3. </strong> Khrih dawtnak chungah pumkhat kan si, Nunnak changreu hlumkhat kan i hrawm, tlaih awk tha seh
    sia bang kan hren hnga, Maw caan tha liam lai kan siang hin lo, Nuam saimai in phai ti len u si, Bawipa khamhnak
    Thawngtha bia sung cu.</p>
<p><strong>CHO: </strong> Kan in don hna, Maw hawidawt hna, Nan cam chung cu kan i nuam lai, Kan leng ti lai, Lung um
    loin, Bawipa dawtnak thladem tangah cun.</p>