<h4 align="center">VANPANG CUNG KUTTIAL</h4>
<p>Doh is F</p>
<p><b>1. </b>Belshazzar le a bawi hawi thongkhat rawldanghnak puai ah, 'Sui hrai in manzu cu an ding,' tiah
  Cathiang chungah aa tial, Siangpahrang innpi chungah zan i an sopawt ling ah, Vanpang cung i kut a cuangmi nih an
  thlasen a hlauh hna.</p>
<p><b>CHO: </b>Pathian kut vanpang ah a cuang, Pathian kut vanpang ah a cuang, "Na chambau ko," maw "Na tling
  ko," tinak khi dah a si hnga, Vanpang cungah kut nih ca a tial.</p>
<p><b>2. </b>Saltang miraltha Daniel, mi zapi hmai ah a dir, Mi-porhlaw siangpahrang pa cu a palhnak ruangah
  a sik. Catial cu an rel tikah mi zapi thihnak a si, Siangpahrang pennak a rawk cang, ti in tialmi ca a si.</p>
<p><b>CHO: </b>Pathian kut vanpang ah a cuang, Pathian kut vanpang ah a cuang, "Na chambau ko," maw "Na tling
  ko," tinak khi dah a si hnga, Vanpang cungah kut nih ca a tial.</p>
<p><b>3. </b>Dinnak lei ah zumh ngamhnak a ngeihning cu zoh tuah u, Thlarau nih Daniel cu thawnnak a rak pek
  ca ah a si, Judea ram a inn in maw a saltannak hmun in dik, A Pathian vanpang cung kuttial sullam cu a rak hngalh
  cang.</p>
<p><b>CHO: </b>Pathian kut vanpang ah a cuang, Pathian kut vanpang ah a cuang, "Na chambau ko," maw "Na tling
  ko," tinak khi dah a si hnga, Vanpang cungah kut nih ca a tial.</p>
<p><b>4. </b>Kan tuahsermi vialte zong Pathian kut nih a tial dih, Maw misual na lungthin vialte lianngan
  Jesuh sinah pe, Mi kip cungah a tlung laimi biaceihnak ni ah cun, Kan sualnak vialte cu vanpang cungah tial a si ve
  lai.</p>
<p><b>CHO: </b>Pathian kut vanpang ah a cuang, Pathian kut vanpang ah a cuang, "Na chambau ko," maw "Na tling
  ko," tinak khi dah a si hnga, Vanpang cungah kut nih ca a tial.</p>
